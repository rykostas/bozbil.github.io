---
layout: post
title: Hemşir ve ta-i te'nis üzerine
subtitle: Erkek hemşirelere neden "hemşir" dememeliyiz
cover-img: https://www.herzing.edu/sites/default/files/styles/fp_640_288/public/images/blog/nursing_job_0.png
tags: [Etimoloji]
comments: true
---

## Hemşir ve ta-i te'nis üzerine

Ortaokula giden bir öğrenciyle konuşuyordum:

─ eeee ilerde ne olmayı düşünüyorsun?

- hemşir olacam hocam!

─ hemşir ne demek?

- erkek hemşireye hemşir denir hocam.

─ olur mu öyle şey canım ?

- olur hocam benim eniştem hemşir zaten


gerçekten olmaz mı öyle şey? neden olmasın? müdür-müdüre, muallim - muallime hamid – hamide; kamil-kamile; yada remzi-remziye ; hayri – hayriye …

örneklerde görüldüğü üzere sessiz harfle biten kelimelerin sonuna “e” seslilerin sonuna ise “ye” getirmemiz yeterli.

o zaman hemşir – hemşire tabii ki

![hemsir](http://3.bp.blogspot.com/-d_POrFzJ3Xo/TZtu1Cix7xI/AAAAAAAAAVc/JNEKPfXFb_E/s1600/20080523_114257_1465972318_4a90.jpg)







kazın ayağı öyle değil halbuki



arapçada kelimeler eril ve dişil oluyor. bunlara müzekker (eril) ve müennes (dişil) diyoruz. kelimelerin bir çoğu aslen müzekker yani erildir. (aslen müennes olan kelimeler de yok değil mesela (أُمٌّ - anne) kelimesi gibi). eril bir kelimeyi dişil hale getirmek için arapçada ta- i te’nis denilen bir harf kullanılıyor. arap harflerine aşina olanlar için kelime sonlarındaki “yuvarlak te” harfi (ة - ـة) oluyor ki “e” diye okunuyor. bu yüzden idare eden adama müdür derken idare eden kadına sonuna “e” harfi getirerek müdüre diyoruz.


işte işin sırrı burada hemşire kelimesi arapça değil farsça bu yüzden sondaki “e” harfi dişillik manası katmıyor. dolayısıyla sonundaki e harfini de çıkarınca eril bir kelime elde edemiyoruz.

hemşir diye bir kelime yok yani. olmuyor, çıkmıyor…


hemşire doktora yardımcı olan personel tdk’nın tanımına göre. belli bir cinsiyet ayrımı yok. hemşire aslında kız kardeş demek biliyorsunuz. mesleğin bu şekilde isimlendirilmesinin nedeni avrupada bu işin öncülerinin rahibeler yani “sisters” olması olabilir.


gelelim “hemşire” kelimesine, kız kardeş demek dedik eski dilde. Farsça kökenli bir kelime olduğunu da söylemiştik o zaman inceleyelim.


hemşire; birleşik bir kelime hem-şıra şeklinde yazarsak anlaması daha kolay olur.


hem ön ekine aşınayız, aynı manasında kullanıyoruz

hemşeri : (hem –şehri ) aynı şehirden

hemen : (hem –an ) aynı anda

hemcins: aynı cins, hemfikir, hemzemin…




şırayı da bilirsiniz üzüm suyuna deniyor. Ancak kelime farsçada tüm meyvelerin suları için kullanılabiliyor. kısaca özsuyu. ayrıca süt manasında da kullanılıyor.


yani hem-şire: süt-daş, aynı sütü paylaşan, kardeş. burada da bir dişillik yok nedense biz kardeş manasındaki kelimeyi kız kardeş manasında kullanmışız. Daha sonra da kadınların yaptığı bir mesleği tanımlamak için


günümüzde hemşire olma hakkı erkeklere de veriliyor. o zaman onlara ne diyecez? hemşire tabii ki ama kulağınızı tırmalıyor kullanmak istemiyorsanız yüzlerine karşı:

"şiişt birader bi baksana" da diyebilirsiniz.

<div class="fb-comments" data-href="https://bozbil.github.io/" data-numposts="5" data-width=""></div>

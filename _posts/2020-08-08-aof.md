---
layout: post
title: Açık Öğretim Fakültesine Dair 2 Tecrübe
subtitle: Bu yazıda biri lisans diğeri ön lisans iki açık öğretim bölümü ile ilgili tecrübelerimi paylaşacağım.
cover-img: https://i.ytimg.com/vi/K0K3w2Ty8GU/maxresdefault.jpg
tags: [eğitim,üniversite, doktora]
comments: true
---



# Açık Öğretim Fakültesine Dair 2 Tecrübe

Eğer imkânınız varsa, iyi bir üniversitede ilginizin, yeteneğinizin ve potansiyel kariyerinizin olduğu bir bölüm okumak en güzeli. Fakat dünya karmaşık bir yer, üniversite için zaman veya imkân bulamamanız ihtimal dahilinde.

Bu durumda da çok karamsar olmaya gerek yok aslında. Üniversiteyle ilgili yapılan en büyük hata, üniversiteden çok fazla şey beklemektir. Eğer bu hatayı yaparsanız, eğitim hayatınız hayal kırıklıklarından ibaret olur. Özellikle üniversite eğitimi ziyadesiyle bireyseldir ve sınırlarınızı siz belirlersiniz.

Örgün eğitime fırsat bulamayan birisi için açık öğretim fakültesi güzel bir fırsat olabilir. Eğer niyetiniz gerçekten öğrenmek ve kendinizi geliştirmekse işe yarayacağından emin olabilirsiniz. Açık öğretimde, biri lisans diğeri ön lisans iki bölümü iki farklı yaklaşım ile okudum. Tecrübelerimi paylaşmak isterim.

Gerçi, ben şanslı kesimdendim. Örgün üniversite eğitimi almak nasip oldu ve aldığım eğitim o zamanın standartlarında gayet iyiydi. Mezun olduktan sonra açık öğretim fakültesinden Türk Dili ve Edebiyatı bölümüne, ikinci üniversite olarak kayıt yaptırdım.


[![İkinci üniversite olarak aöf](https://img.youtube.com/vi/i21AIiFeu1Q/0.jpg)](https://www.youtube.com/watch?v=i21AIiFeu1Q)

*İkinci üniversite olarak aöf*

Bu bölüme çok eskiden buyana ilgim vardı. Ancak alanla ilgili bilgilerim bölük-pörçük ve belli alanlara yoğunlaşmıştı. Biraz daha disiplinli bir şekilde bilgimi artırmak adına böyle bir işe giriştim. Açıkçası kitaplar elime ulaştığında hayran kaldım. AÖF ile ilgili herhalde kimsenin tartışmayacağı şey, eğitim programının ve kitaplarının çok iyi olmasıdır. Tek başına öğrenme amacına uygun kitaplar sayesinde, öğrenmeniz gereken şeyleri öğreniyorsunuz. Eğer bunun ötesine geçmek isterseniz de kitaplar gereken yönlendirmeyi yapıyor. Kitapların neredeyse hepsini düzenli ve ayrıntılı olarak okudum.

![cmd](https://miro.medium.com/max/875/1*IBeM4CpBOVtsmgXAkgqXcg.jpeg)

*Murat Bardakçı AÖF kitabı tavsiye ederken.*

TDE bölümünü 3 sene içerisinde, iyi sayılabilecek bir ortalamayla bitirdim. Aldığım eğitimden gayet memnundum. Hatta bu işi daha ileri taşımaya karar vererek doktora (birleştirilmiş) programına başvurdum. Mülakat çok ilginçti. Hocaların açık öğretime karşı önyargılı olabileceğini düşünmüştüm ancak aksine gayretimi takdir ettiler. Başvuran 10 kişi içerisinden doktora programına 2. olarak kabul edildim. Ancak hayat sürprizlerle dolu. Aynı yıl (hatta aynı hafta) yurtdışı eğitim bursu kazandım ve TDE doktorasını bırakmak zorunda kaldım. Yurtdışı eğitimim sırasında, aynı bursu alan AÖF mezunu bir arkadaşla da tanıştım.


[![iyi bir öğrenci olursanız 3 senede bile bitirebilirsin](https://img.youtube.com/vi/GDqFi7TObCQ/0.jpg)](https://www.youtube.com/watch?v=GDqFi7TObCQ)

*iyi bir öğrenci olursanız 3 senede bile bitirebilirsin*

Okuduğum ikinci bölüm ise “web tasarımı ve kodlama” ön lisansı. Bu bölümü ise mecnun yöntemiyle okudum. Sınavdan önce çıkmış sorulara baktım ve attım hafızaya. Açıkçası bu bölümden bana kalan tek şey diploma oldu ki pek işime de yaramıyor.

[![Mecnun / Hidayet yöntemini tavsiye etmiyorum](https://img.youtube.com/vi/t0cqsPRsQMc/0.jpg)](https://www.youtube.com/watch?v=t0cqsPRsQMc)

*Mecnun / Hidayet yöntemini tavsiye etmiyorum*



Özet olarak, AÖF 2 nedenden dolayı okunur:

1- kendini geliştirmek

2- diploma

Her ne kadar, çoğu zaman yalnızca birincisi kutsansa da bu iki nedenin kesişimi en ideal olandır.


<div class="fb-comments" data-href="https://bozbil.github.io/" data-numposts="6" data-width=""></div>
